---
slug: Dormitory
title: Гуртожиток
authors: [ivan, vera]
tags: [IASA SC, ІПСА, ABIT, ВСТУП]
date: 2023-07-07T18:00
keywords: [історія, ІПСА, вступ, комп'ютерні науки, системний аналіз, 122, 124, ММСА, СП, ШІ, кафедра, КПІ]
---

![Photo](first1.png)

![Photo](first.png)

<!--truncate-->

Як я до такого дожився, спитаєте ви.

Почнемо з того, що ІПСАшників здебільшого селять у гуртожиток №7 (коридорний тип). 

![Photo](carta2.jpg)
Шлях із гуртожитку до 35-го корпусу в середньому займає 15 хвилин.

### Кімнати

Зазвичай першокурсників фасують у порожні кімнати, у яких є необхідний мінімум меблів, іноді холодильник (питання в його стані). За бажанням можна розділити каторгу з друзями,  домовившись із завідувачкою гуртожитку про поселення комплектом. Кімнати вражають розмірами — 12-14 кв. м. (мала). Їхній стан залежить від попередників, тому може знадобитись як косметичний, так і капітальний ремонт.

Щодо тарганів: якщо підтримувати чистоту, то їх майже ніколи не буде, хіба що ці нещасні душі підселяться з кімнат поряд.

![Photo](aftercart.png)

![Photo](text4.png)

### Зручності всередині

Для поверхів характерне наступне планування: по дві вбиральні, кімнати з умивальниками та кухні (наразі працюють не всі). На першому поверсі є робоча кімната (типу читальна зала, як у бібліотеці), а на цокольному — окремі душові для хлопців і дівчат, пральня та спортивний зал, який зараз додатково функціонує як укриття.

![Photo](five.jpg)

![Photo](six.png)

### Поговоримо про гроші

Станом на перше липня 2023 року ціна за проживання в гуртожитках становить:

![Photo](table.png)
Наприкінці кожного навчального року додатково сплачується рахунок за спожиту електроенергію (500-800 грн з людини).

Згідно з [правилами проживання](https://studmisto.kpi.ua/pravila_vnutr%D1%96shnogo_rozporyadku/) оплата за наступний місяць має бути внесена до десятого числа поточного місяця. Зробити це можна декількома способами:

• За допомогою [інтернет-ресурсу](https://hostelpay.kpi.ua/).

• За реквізитами, які надасть адміністрація.

• Через додаток Приват24, у розділі «Платежі», знайшовши КПІ ім. Ігоря Сікорського.

Постачання інтернет-послуг у гуртожитках забезпечує лише провайдер [КПІ-Телеком](https://kpi-telekom.kpi.ua/). Гайд про його підʼєднання шукайте [за посиланням](https://telegra.ph/Vse-chto-nuzhno-znat-o-KPItelekom-08-23), а за допомогою [статті](https://t.me/kpicampus/699) можна перевірити наявність інтернет-підключення та комутаторів. Оплату можна здійснити за допомогою:

• [Білінгу](https://billing.kpi.ua/).

• [EasyPay](https://easypay.ua/ua) за номером вашого договору.

• [Терміналів і portmone](https://kpi-telekom.kpi.ua/faq/draft/#TYME).

Також у гуртожитках є пральні машини. Із цінами можна ознайомитись нижче:

![Photo](prise8.jpg)

### Персонал

**Завідувачка** (пахан) — головна в гуртожитку. Вона буде тебе виселяти за нелегалів (людей, яких ти пропускаєш через вікно).

**Комендант** (бігало з паханом) слідкуватиме за порядком у гуртожитку та виставлятиме оцінку за чистоту в кімнаті.

**Кастелян** видасть тобі кубло. 

**Чергові-контролери** (шинери) будуть прокидатися вночі, аби відчинити тобі двері гуртожитку.

**Технічний персонал** (бики) — прибиральниці, чергові столярі та сантехніки.

### Що взяти із собою

![Photo](text9.png)

Як можна зрозуміти, у кімнату складно запхнути себе разом із сусідом, вмістом домашньої шафи та бабусиного серванту. Бери необхідне: сезонний одяг, декілька столових приборів, тарілок, кухонний ніж, каструлю тощо. Більш специфічне побутове приладдя варто обговорювати зі своїми квартирантами, адже багато речей вже можуть бути в кімнаті (майно сусідів або минулих мешканців).

Щодо постільної білизни є 2 варіанти: взяти з дому (особливо якщо в тебе крутецька наволока з бравл старс), чи скористатися безплатним Kastelyan Pass (тоді відкривається опція обмінювати її на нову кожні 10 днів).

### Основні правила

• Перепустка видається під час проживання в гуртожитку на період навчального року.

• Забороняється передавати в користування перепустку іншим особам.

• Мешканцям гуртожитку дозволяється запрошувати відвідувачів до 22:00 і виводити (чи вже виносити) до 23:00.

• Жителям гуртожитку дозволяється вільний вхід за пред'явленням перепустки. З 00:00 до 06:00 вхідні двері зачиняються.

• Місцеві зобов'язані брати участь у роботах громадського характеру (дві години на місяць) для прямої користі мешканців гуртожитку та студмістечка: миття вікон, прибирання умивальників тощо.

• Студентам забороняється самовільно переселятися з однієї кімнати в іншу, проникати та сприяти проникненню інших осіб до будівлі поза межами прохідної, шуміти з 22:00 до 08:00 години, зберігати / вживати алкогольні напої та вироби з тютюну.

Із Угоди на проживання в гуртожитку:

**_За порушення «Правил внутрішнього розпорядку в студентських гуртожитках НТУУ «КПІ»», а також за вчинки, несумісні зі званням студента, на мешканців накладаються такі стягнення:_**

**_- зауваження;_**

**_- догана;_**

**_- непоселення до гуртожитку на наступний навчальний рік;_**

**_- розірвання угоди (контракту) на проживання;_**

**_- відрахування з університету._**

Докладніше із загальним переліком правил можна ознайомитися на [сайті](https://studmisto.kpi.ua/pravila_vnutr%D1%96shnogo_rozporyadku/).

### Інфраструктура

• [Найближчий продуктовий (Фора)](https://goo.gl/maps/Bm2bbmADFs9bRS6cA).

• [Найближча аптека (АНЦ)](https://goo.gl/maps/mj1LLgCaj5iwzoXb6).

• [Ще одна аптека](https://goo.gl/maps/rjXHnF4nAu4tYhRi8).

• [ТЦ Аркадія (Сільпо)](https://goo.gl/maps/5WN3jZ49smALHmZS9).

• [ТРЦ Мармелад (АТБ, Нова Пошта №152)](https://goo.gl/maps/MdRYhJQhEZMZGPCb9).

• [Нова Пошта №173](https://goo.gl/maps/NcCBCEkVfbnQfRk57).

• [Укрпошта 03067](https://goo.gl/maps/T5bNESoT9eEMJhqEA).

• [Укрпошта 03056](https://goo.gl/maps/aokJ6HnX7SgfrZvi8).

• [Магазин канцелярії та друк](https://goo.gl/maps/B7BYFi7D1X7fqewu6).

• [EVA](https://goo.gl/maps/UcCzzrHDXzfqoWam7).

• [Найближчій будівельний](https://goo.gl/maps/H7ynbUHP7MFYL5cw5).

• [Набрати воду можна тут](https://t.me/kpicampus/1414).

• Їдальні в [1](https://goo.gl/maps/UAYGMsPoZyTumXNN6) та [31](https://goo.gl/maps/e3wuBCahxAdapmmg9) корпусах.

• [Поліклініка](https://goo.gl/maps/3txUSE3wuNo8zGqN6).

### Фотоальбом

![Photo](photo1.jpeg)
![Photo](photo2.jpg)
![Photo](photo3.jpg)
![Photo](photo5.jpg)
![Photo](photo6.png)
![Photo](photo7.png)
![Photo](photo8.jpg)
![Photo](photo9.jpg)
![Photo](photo10.jpg)
![Photo](photo11.jpg)
![Photo](photo12.jpg)
