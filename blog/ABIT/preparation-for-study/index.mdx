---
slug: preparationforstudy
title: Підготовка до навчання
authors: [ivan, polinka, ilias]
tags: [IASA SC, ІПСА, ABIT, ВСТУП]
date: 2023-07-14T18:00
keywords:
  [
    історія,
    ІПСА,
    вступ,
    комп'ютерні науки,
    системний аналіз,
    122,
    124,
    ММСА,
    СП,
    ШІ,
    кафедра,
    КПІ,
  ]
---

![Photo](./title.png)

<!--truncate-->

Вступна кампанія триває, заявки згодом будуть подаватися, а це означає одне – зовсім скоро розпочнеться твоє навчання в ІПСА. Тому пропонуємо взятися за підготовку вже зараз, аби не гаяти час.

### Канцелярія

Вона знадобиться, аби конспекти мали не тільки естетичний вигляд, а й універсальний. В університеті майже всі дисципліни поділяються на лекції та практики. Зазвичай викладачі не збирають зошити на перевірку, як у школі, тому ледве не вся необхідна макулатура буде поряд.

Надаємо умовний набір першачка:

+ 8 зошитів на 96 аркушів у клітинку (краще а4) для  математичного аналізу, лінійної алгебри та аналітичної геометрії, дискретної математики, фізики.

+ 2-3 зошити А5 на 12-24 аркуші для тестів, розрахункових, лабораторних, екзаменів і заліків.

+ Завдання з української мови / риторики та програмування будуть здаватися переважно в онлайн-форматі, тому знадобиться Microsoft Word чи Google Документи для оформлення протоколів.

Більшість викладачів дозволяє електронні конспекти, тому рекомендуємо такі програми:

+ Для користувачів iPad: GoodNotes5, Pages, Penbook.

+ Для користувачів інших компаній: Samsung Notes, Penly, OneNote, Google Keep.

### Ноутбук

Оскільки під час навчання доведеться неодноразово захищати лабораторні роботи й курсові, то бажано мати власний ноутбук. Звісно, можна використати девайси одногрупника, але навіщо мозолити йому очі.

Отже, ти вирішив придбати собі ноутбук. Можеш обрати будь-якого виробника та модель, яку бажаєш, але обов’язково зверни увагу на наші поради:

+ ROM – SSD або HDD 512GB+;

+ RAM – 16+ GB DDR4;

+ Screen – IPS або OLED;

+ CPU – якщо обираєш Intel, то core i5 10-го покоління та новіший. Якщо Ryzen, то 5-го покоління та новіший. Додамо, що, зазвичай, процесори Intel є дещо менш енергоефективними, і це спричиняє гіршу роботу батареї.

+ OS – Windows подеколи виграє через наявність необхідного програмного забезпечення. Проте, якщо ти використовуєш MacBook або плануєш його купити, то не хвилюйся – великих проблем не буде.

Наголошуємо, що ці характеристики є лише порадами. Виконувати лабораторні або інші завдання некритично й на слабшому ноутбуці.

### Знання

Уже зараз ти можеш подбати про себе майбутнього, аби без проблем адаптуватися до ритму ІПСА.

_P.S. За миготливої аритмії значно підвищується ризик тромбозу._

#### Учи, синку, матчастину:

+ Вектори.

+ Тригонометрія.

+ Арифметичні дії з дійсними числами.

+ Квадратні рівняння.

+ Дільники та кратні. Розклад числа на прості множники.

+ Комбінаторика.

#### Перші кроки у світ програмування:

+ Розуміння загальних ідей: [Youtube](https://youtube.com/playlist?list=PLhQjrBD2T380F_inVRXMIHCqLaNUd7bN4), [Edx course](https://www.edx.org/course/introduction-computer-science-harvardx-cs50x).

+ Здобути скіл алгоритмічного мислення: [Grokking algorithms](https://edu.anarcho-copy.org/Algorithm/grokking-algorithms-illustrated-programmers-curious.pdf).

Вищеперерахованого задосить, аби спростити собі життя на старті. Для охочих якнайшвидше залізти в [цукрове](https://uk.wikipedia.org/wiki/%D0%A1%D0%B8%D0%BD%D1%82%D0%B0%D0%BA%D1%81%D0%B8%D1%87%D0%BD%D0%B8%D0%B9_%D1%86%D1%83%D0%BA%D0%BE%D1%80) пекло плюсів: 

+ [З чого почати?](https://code.visualstudio.com/docs/languages/cpp)

+ [C++ Tutorial for Beginners](https://www.youtube.com/watch?v=vLnPwxZdW4Y).

+ [C++ Full course for Beginners](https://www.youtube.com/watch?v=GQp1zzTwrIg) (10 годин).

+ [Курс на Coursera](https://www.coursera.org/programs/igor-sikorsky-kyiv-polytechnic-institute-on-coursera-1uynq/specializations/coding-for-everyone).

+ [FreeCodeCamp](https://www.freecodecamp.org/).

### Накопичуємо ману

![Photo](./gb.jpg)

5 НАЙКРАЩИХ НЕЗЕМНИХ ВАРІАНТІВ ВІДПОЧИНКУ

+ Зробити огляд на свою родину в [IASA ABIT flood](https://t.me/abitiasa_flood).

+ Весело провести час із новими друзями в [Діскорді](https://discord.gg/CQScEFRA).

+ Подивитися весь кіновсесвіт Барбі (Раян Гослінг теж ураховується).

+ Загубитися в Парижі (класика – 100).

+ Поспати.

**Проведи останні місяці канікул із користю!**

